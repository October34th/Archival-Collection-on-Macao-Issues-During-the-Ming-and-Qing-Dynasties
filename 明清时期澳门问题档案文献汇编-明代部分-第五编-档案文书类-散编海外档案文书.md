​Archival Collection on Macao Issues During the Ming and Qing Dynasties – Ming Dynasty Volume – Part V – Archival Documents Category – Miscellaneous Overseas Archival Documents​

整理自《明清时期澳门问题档案文献汇编》（五）-中国第一历史档案馆, 澳门基金会, 暨南大学古籍研究所合编-人民出版社出版-1999年出版-ISBN13: 9787010030692
https://www.macaudata.mo/books/detail?bno=b000417

已翻译成简体中文

---

1. 庞天寿, 《上宗教书》
大明钦命总督粤闽恢剿，联络水陆军务、提调汉土官兵，兼理财催饷，便宜行事；仍总督勇卫营，兼掌御马监印、司礼监掌印太监庞亚基楼契利斯当，膝伏因诺增爵代天主耶稣在世总师、公教真主、圣父座前。切念亚基楼职列禁近，谬司兵戎，寡昧失学，罪过多端。昔在北都，幸耶稣会士，开导愚懵，勤勉入教，恭领圣水，始知圣教之学，蕴妙洪深，夙夜潜修，信心崇奉，二十余年，罔敢稍怠。获蒙天主保佑，报答无繇。每思恭诣圣座，瞻礼圣容，讵意邦家多故，王事靡监，弗克遂所愿怀，恐每悚仄，但罪人一念之城，为国难未靖，特烦耶稣会士卜弥格，归航泰西，代请教皇圣父，在于圣伯多禄、圣保禄座前，兼于普天下圣教工会，仰求天主，慈炤我大明，保佑国家，立跻生平，俾我圣子，乃大明十八代帝、太祖第十二世孙，主臣钦奉天主耶稣，则我中华全福也。当今宁圣慈肃皇太后、圣名烈纳，昭圣皇太后、圣名玛利亚，中共皇后、圣名亚纳，皇太子、圣名当定，虔心信奉圣教，并有谕言至圣座前，不以宣之矣。及愚罪人，恳祈圣父，念我去世之时、赐罪罚全赦；多命耶稣会士来我中国，教代一切士民悔悟，敬奉圣教，不致虚度尘劫，仰遨大造，实无穷矣！肃此少布愚悃，伏维慈鉴不宣。永历四年，岁次庚寅阳月弦日书。慎馀。
（原件藏耶稣会罗马总会档案室）

注：[庞天寿](https://zh.wikipedia.org/zh-cn/%E9%BE%90%E5%A4%A9%E5%A3%BD)，1588年—1657年，顺天府大兴县人，明末宦官。崇祯时御马监太监、隆武时司礼监太监、永历时司礼监掌印太监。崇祯年间，于北京皈依天主教，其洗礼名为亚基楼（Aquileo）。1646年，奉命与传教士毕方济前往澳门求援。8月隆武帝被俘虏，投奔永历帝。

繁体原文，龐天壽《上教宗書》
大明欽命總督粵閩恢剿，聯絡水陸軍務、提調漢土官兵、兼理財催餉，便宜行事；仍總督勇衛營、兼掌御馬監英司禮監掌印太監龐亞基樓契利斯當，膝伏因諾增爵代天主耶穌在世總師、公教眞主、聖父座前。竊念亞基樓職列禁近，謬司兵戎，寡昧失學，罪過多端。昔在北都，幸遇耶穌會士，開導愚懵，勸勉入教，恭領聖水，始知聖教之學，藴妙洪深，夙夜潛修，信心崇奉，二十馀年，罔敢稍擔獲蒙天主保佑，報答無繇。每思恭詣聖座，瞻禮聖容，詎意邦家多故，王事靡監，弗克遂所願懷，恐用悚仄!但罪人一念之誠，爲國難未靖，特煩耶穌會士卜彌格，歸航泰西，代請教皇聖父，在於聖伯多祿、聖保祿座前，兼於普天下聖教公會，仰求天主，慈炤我大明，保佑國家，立躋(原作“際”)昇平，俾我聖子，乃大明拾捌代帝，太祖第拾貳世孫，主臣欽奉天主耶穌，則我中華全福也。當今寧聖慈肅皇太后，聖名烈納，昭聖皇太后，聖名瑪利亞，中宮皇后，聖名亞納，皇太子聖名當定，虔心信奉聖教，並有諭言致聖座前，不以宣之矣。及愚罪人，懇祈聖父，念我去世之時、賜罪罰全赦；多命耶穌會士來我中國，教代一切士民悔悟，敬奉聖教，不致虛度塵劫，仰遨大造，實無窮矣!肅此少佈愚悃，伏維慈鑒不宣。永歷肆年，歲次庚寅陽月弦日書。慎馀。  
(原件藏耶穌會羅馬總會檔案室)


2. 庞天寿，《上耶稣会总会长书》
大明钦命总督粤闽恢剿，联络水陆军务提调汉土官兵，兼理财催饷，便宜行事，仍总督勇卫营，兼掌御马监印，司礼监掌印太监庞亚基楼契利斯当，书奉耶稣会大尊总师神父台前。切念亚基楼职列禁近，谬司兵戎，寡昧失学，罪过多端。昔在北都，幸遇尊会士开导愚情，恭领圣水，始知圣教之要妙，尊会之恩，累思报答，未获涓埃。每愿躬诣尊师，奈国家多故，未克遂所愿怀，殊慊慊耳！今奉皇太后懿旨，敢烦尊会士卜，圣名弥格，归航泰西，告教皇圣父及大尊师，彼知吾怀，能详愚悃。兹求大尊神父，并于尊会之友，在圣祖意纳爵座前，祈祷天主耶稣，慈照中夏，矜怜主臣，悉知钦崇圣诲，享太平际而已。复恳神父大人尊念我寡力德浅，赐尊会圣人通劳之共分，则惠顶戴不极。再多使老师臻我中邦，广普铎世人悔悟，仰徼大造，实无穷矣！敬制薄牌，愿大尊安于圣祖总师意纳爵座前，少表将贡，聊致祝私。永历四年，岁次庚寅，阳月弦日书。慎馀。

繁体原文，龐天壽《上耶穌會總會長書》
大明欽命總督粵閩恢剿，聯絡水陸軍務提調漢土官兵，兼理財催餉，便宜行事，仍總督勇衛營，兼掌御馬監印，司禮監掌印太監龐亞基樓契利斯當，書奉耶穌會大尊總師神父臺前。切念亞基樓職列禁近，謬司兵戎，寡昧失學，罪過多端。昔在北都，幸遇尊會士開導愚情，恭領聖水，始知聖教之要妙，尊會之恩，累思報答，未獲涓埃。每願躬詣尊師，奈國家多故，未克遂所願懷，殊慊慊耳!今奉皇太后懿旨，敢煩尊會士卜，聖名彌格，歸航泰西，告教皇聖父及大尊師，彼知吾懷，能詳愚悃。兹求大尊神父，並於尊會之友，在聖祖意納爵座前，祈禱天主耶穌，慈照中夏，矜憐主臣，悉知欽崇聖誨，享太平際而已。復懇神父大人尊念我寡力德淺，賜尊會聖人通勞之共分，則惠頂戴不極。再多使老師臻我中邦，廣普鐸世人悔悟，仰徼大造，實無窮矣!敬製薄牌，願大尊安於聖祖總師意納爵座前，少表將貢，聊致祝私。永歷肆年，歲次庚寅，陽月弦日書。慎馀。  


3. 王太后，《致教宗书》
大明宁圣慈肃皇太后烈纳致谕于于因诺曾爵、代天主耶稣在世总师、公教皇主、圣父座前：窃念烈纳本中国女子，忝处皇宫，惟知阔（闺）中之礼，未谙域外之教。赖有耶稣会士瞿纱微在我皇朝，敷扬圣教，传闻自外，予始知之，遂尔信心，敬领圣洗，使皇太后玛利亚、中宫皇后亚纳及皇太子当定，并请入教领圣洗，三年于兹矣。虽知沥血披诚，未获涓埃答报。每思躬诣圣父母座前，亲聆圣训；虑兹远国难臻，仰风徒切。伏乞圣父向天主前，怜我等罪人，去世之时，赐罪罚全赦。更望圣父与圣而公一教之会，求天主保佑我国中兴太平。俾我大明第十八代帝、太祖第十二世孙，主臣等悉知敬真主耶稣。更冀圣父多遣耶稣会士来，广传圣教。如斯诸事，俱惟怜念，种种眷慕，非口所宣。今有耶稣会士卜弥格，知我中国事情，即令回国致言我之差圣父前，彼能详述鄙意也。俟太平之时，即遣使官来到圣伯多禄、圣保禄台前，致仪行礼。伏望圣慈鉴兹愚悃。特谕。永历四年十月十一日。
（原件藏梵蒂岡間書館）

注：王太后，即[孝正皇太后](https://zh.wikipedia.org/zh-hans/%E5%AD%9D%E6%AD%A3%E7%9A%87%E5%A4%AA%E5%90%8E)，王氏，约1594年—1651年，丹徒人，朱常瀛继妃，永历帝嗣桂王时晋太妃。南明永历年间为皇太后。信奉天主教，洗礼名为伊莲娜（Helena）。永历四年十月十一日，致书教宗依诺增爵十世，争取西方天主教支持南明政权，未果。永历五年四月于田州去世，五月葬于南宁，谥号孝正庄翼敦仁端惠天圣皇太后。
瞿纱微，即[瞿安德](https://baike.baidu.com/item/%E7%9E%BF%E5%AE%89%E5%BE%B7/17829734)，Andreas Wolfgang Koffler，1612年—1651年，奥地利耶稣会传教士。永历二年(1648年)明皇室王太后、马太后、皇后并太子慈煊等人一齐在他的带领下受洗入教。同时宫中受洗的还有嫔妃、大员、太监等百余人，但永历帝本人是否受洗并无记录。
[卜弥格](https://zh.wikipedia.org/zh-hans/%E5%8D%9C%E5%BC%A5%E6%A0%BC)，原名弥额尔·伯多禄·博伊姆（波兰语：Michał Piotr Boym），1612年—1659年6月22日，天主教波兰籍传教士。南明弘光元年（1645年）来华。永历四年（1650年）十月，作为南明永历皇帝的使者与南明官员（一说为信天主教的南明宦官庞天寿的手下）郑安德肋（Andreas Chin）一起出使罗马教廷和西欧列国，争取西方天主教支持南明政权，未果。永历十二年（1658年，清顺治十五年）从欧洲回到东方抵澳门。但是澳门已经与清朝建立关系，耶稣会日本省和中国副省也不再承认卜弥格为其成员，反对他借道澳门入境中国。卜弥格不得不转道交趾。永历十三年（1659年8月），贫病交加，怀着对南明的忠诚因劳累逝于交趾与广西的边境。

繁体原文，王太后《致教宗書》
大明寧聖慈肅皇太后烈納致諭於因諾曾爵、代天主耶穌在世總師、公教皇主、聖父座前。竊念烈納本中國女子，忝處皇宮，惟知閫中之禮，未諳外域之教。賴有耶穌會士瞿紗微在我皇朝，敷揚聖教，傳聞自外，予始知之，遂爾信心，敬領聖洗，使皇太后瑪利亞，中宮皇后亞納，及皇太子當定，並請入教領聖洗，三年於兹矣。雖知瀝血披誠，未獲涓埃答報。每思躬詣聖父母座前，親聆聖誨；慮兹遠國難臻，仰風徒切。伏乞聖父向天主前，憐我等罪人，去世之時，賜罪罰全赦。更望聖父與聖而公一教之會，求天主保佑我國中興太平。俾我大明第拾捌代帝，太祖等拾貳世孫，主臣等悉知敬眞主耶穌。更冀聖父多遣耶穌會士來，廣傳聖教。如斯諸事，俱惟憐念，種種眷慕，非口所宣。今有耶穌會士卜彌格，知我中國事情，即令回國致言我之差聖父前，彼能詳述鄙意也。俟太平之時，即遣使官來到聖伯多祿、聖保祿臺前，致儀行禮。伏望聖慈鑒兹愚悃。特諭。永歷四年十月十一日。  


4. 王太后，《致耶稣会总会长书》
大明宁圣慈肃皇太后烈纳敕谕耶稣会大尊总师神父：予处宫中，远闻天主之教，倾心既久；幸遇尊会之士瞿纱微，遂领圣洗，使皇太后玛利亚，中宫皇后亚纳及皇太子当定并入圣教，领圣水，阅三年矣。今祈尊师神父并尊会之友，在天主前祈保我国中兴太平，俾我大明第十八代帝、太祖十二世孙，主臣等悉知敬真主耶稣。更求尊会相通功劳之分，并多送老师来我中国行教。待太平之后，即差钦差官来到圣祖总师意纳爵座前，致仪行礼，今有尊会士卜弥格尽知我国事情，即使回国，代传其意，谅能备悉，可谕予怀。钦哉！特敕。永历四年十月十一日。
（原件藏梵蒂冈图书馆）

繁体原文，王太后《致耶穌會總會長書》
大明寧聖慈肅皇太后烈納敕諭耶穌會大尊總師神父：予處宮中，遠聞天主之教，傾心既久，幸遇尊會之士瞿紗微，遂領聖洗，使皇太后瑪利亞，中宮皇后亞納及皇太子當定並入聖教，領聖水，閲叁年矣。今祈尊師神父並尊會之友，在天主前祈保我國中興太平，俾我大明第拾捌帝，太祖拾貳世孫，主臣等悉知敬眞主耶穌。更求尊會相通功勞之分，並多送老師來我國中行教。待太平之後，即差欽差官來到聖祖總師意納爵座前，致儀行禮，今有尊會士卜彌格儘知我國事情，即使回國，代傳其意，諒能備悉，可諭予懷。欽哉!特敕。永歷四年十月十一日。


5. 亚历山大七世，《上大明中国睿智大皇帝书》
忆昔会士利玛窦趋赴大明中华，进呈天主图像及天主图像于令先祖睿智万历皇帝，得蒙俯赐虔心收纳，并敬谨叩拜。嗣是中邦钜公，奉行天条者，不乏其人。又有帝王亲当敝会士多人，褒揭圣道。近皇太后遣敝会士卜弥格来此，得知寰宇对陛下崇敬圣像均表敬仰，深信陛下不久必能效法皇太后，领心圣教，恭领圣水。亟愿至尊天主赐四溟升平，止沸定尘，一如昔时唐太宗文皇帝、玄宗至道皇帝、高宗大帝、建中圣神文武皇帝时代，使大明皇图璀璨，德合天地。耶稣会全会为此祈祷，为此不断祈救天主。谨请敝会瞿、卜二会士与其他将赴中夏扬圣教者，托庇于陛下，并愿为皇帝陛下竭诚效忠。一六五五年十二月二十五日吾主耶稣基督圣诞瞻礼日肃，罗马。
（原件藏梵蒂冈图书馆）

注：[亚历山大七世](https://zh.wikipedia.org/zh-hans/%E6%AD%B7%E5%B1%B1%E4%B8%83%E4%B8%96)，Alexander PP. VII，1599年2月13日—1667年5月22日，原名法比奥·齐吉（Fabio Chigi），时任教宗。于1656年下敕谕，允许中国天主教徒祭祖祭孔。并接见代表南明朝廷的耶稣会传教士卜弥格和南明大臣陈安德，并且写下书信给永历皇帝，祈祷南明能渡过难关。

繁体原文：《上大明中國睿智大皇帝書》
憶昔會士利瑪竇趨赴大明中華，進呈天主图像及天主图像於令先祖睿智萬歷皇帝，得蒙俯賜虔心收納，並敬謹叩拜。嗣是中邦鉅公，奉行天條者，不乏其人。又有帝王親當敝會士多人，褒揭聖道，近皇太后遣敝會士卜彌格來此，得知寰宇對陞下崇敬聖像均表敬仰，深信陞下不久必能師法皇太后，領心聖教，恭領聖水。亟願至尊天主賜四溟昇平，止沸定塵，一如昔時唐太宗文皇帝，玄宗至道皇帝，高宗大帝，建中聖神文武皇帝時代，使大明皇圖璀璨，德合天地，耶穌會全會爲此祈禱，爲此不斷祈救天主。謹請敝會瞿卜二會士與其他將赴中夏揚聖教者，託庇於陞下，並願爲皇帝陞下謁誠效忠。一六五五年十二月二十五日吾主耶穌基督聖誕瞻禮日肅，羅馬。


6. 王徵，



